# Welkom op mijn portfolio

> I use a computer. I don't know if that qualifies me as a techie, but I'm pretty good on the computer.

\- Leonard Nimoy


Dit afstudeerportfolio tracht een toonbeeld te zijn van al mijn verwezenlijkingen tijdens mijn opleiding Toegepaste Informatica. Ik startte deze bachelor-opleiding dicht bij huis aan de KdG te Antwerpen en koos in het 2de jaar voor de richting Systeem en Netwerkbeheer. Omdat mijn interesse toch meer uitging naar alles wat te maken heeft met de beveiliging van netwerken koos ik ervoor om het laatste jaar aan Thomas More Geel in de richting ITF Cloud & Cybersecurity af te werken en daar mijn Bachelordiploma te behalen.

Dit porfolio moet mijn compententies in beeld brengen van alles wat ik over de voorbije jaren geleerd heb tijdens mijn opleiding. U vindt in dit werk dan ook mijn c.v., mijn plan van aanpak en de realisatie ervan tijdens mijn stageproject bij Inuits (februari tot begin juni 2019) maar ook verslag van andere projecten en de belangrijkste zaken, die ik geleerd heb tijdens mijn studies.

Natuurlijk vind ik het belangrijk om voor mezelf eens op te lijsten wat ik tijdens al die studiejaren geleerd heb, maar deze info kan ik eveneens als bewijs gebruiken voor toekomstige werkgevers. Na een zeer gedegen basiskennis, verworven aan de KdG en Thomas More, denk ik klaar te zijn om de arbeidsmarkt te veroveren. Al besef ik maar al te goed dat ik levenslang zal moeten bijleren om up-to-date te blijven in deze snel veranderlijke IT-markt. 

 

